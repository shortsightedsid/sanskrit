श्रीगणेशाय नमः ॥

अथ हितोपदेशः ॥

सिद्धिः साध्ये सतामस्तु प्रसादात्तस्य धूर्जटेः ।
जाह्नवीफेनलेखेव य्दमूर्ध्नि शशिनः कला ॥ १

श्रेतो हितोपदेशोऽयं पाटवं संस्कृतोक्तिषु ।
वाचां सर्वत्र वैचित्र्यं नीतिविद्यां ददाति च ॥ २

अजरामरवत्प्राज्ञो विद्यामर्थं च चिन्तयेत् ।
गृहित इव केशेषु मृत्युना धर्ममाचरेत् ॥ ३

सर्वद्रव्येषु विद्यैव द्रव्यमाहुरनुत्तमम् ।
अहार्यत्वादनर्घ्यत्वादशयत्वात्च सर्वदा ॥ ४

सङ्गमयति विद्यैव नीचगापि नरं सरित् ।
समुद्रमिव दुर्धर्षं नृपं भाग्यमतः परम् ॥ ५

विद्या ददाति विनयं विनयाद्याति पात्रताम् ।
पात्रत्वाद्धनमाप्नोति धनाद्धर्मं ततः सुखम् ॥ ६

विद्या शस्त्रस्य शास्त्रस्य द्वे विद्ये प्रतिपत्तये ।
अाद्या हास्याय वृद्धत्वे द्वितीयाद्रियते सदा ॥ ७

यद् नेवे भाचने लग्नः संस्कारो नान्यथा भवेत् ।
कथाच्छलेन बालानां नीतिस्तदिह कथ्यते ॥ ८

मित्रलाभः सुह्रभ्देदो विग्रहः सन्धिरेव च ।
पञ्चतन्त्रात्तथान्यस्माद् ग्रन्थादकृश्य लिख्यते ॥ ९ 

अस्ति भागीरथितीरे पाटलिपुत्रनामद्येय नगरं । तत्र सर्वस्वामिगुणोपेतः सुदर्शनो 
नाम नरपतिरासीत् । स भूपतिरेकदा केनापि पट्यमानं श्लोकद्वयं शुश्रुाव ।

अनेकसम्शयोच्छेदि परोक्षार्थस्य दर्शकम् ।
सर्वस्य लोचनं शास्त्रं यस्य नास्त्यम्ध एव सः ॥ १०

यौवन धनसम्पत्तिः प्रभुत्वमविवेकता ।
एकैकमप्यनर्थाय किमु यत्र चतुष्टयम् ॥ ११

इत्याकर्णात्मनः पुत्राणामनधिगतशास्त्राणां नित्यं उन्मार्गगामिनां
शास्त्राननुष्ठानेनोद्विग्नमनाः स राजा चिन्तयामास ।

कोऽर्थः पुत्रेणा जातेन यो न विद्वान्न धार्मिकः ।
काणेन चक्षुषा किं वा चक्षुःपीडैव केवलम् ॥ १२

अजातमृतमूर्खणां वरमाद्यौ न चान्तिमः ।
सकृद्दुःखकरावाद्यावन्तिमस्तु पदे पदे ॥ १३

किंच ।

स जातो येन जातेन याति वंशः समुन्नतिम् ।
परिवर्तिनि सम्सारे मृतः को वा न जायते ॥ १४

गुणिगणगणनारम्भे न पतति कठिनी सुसम्भ्रमाद्यस्य ।
तेनाम्बा यदि सुतिनी वद बन्ध्या कीदृशी नाम ॥ १५

अति च ।

दाने तपसि शौर्ये च यस्य न प्रथितं मनः ।
विद्यायामर्थलाभे च मातुर्च्चार एव सः ॥ १६

अपरं च ।

वरमेको गुणी पुत्रो न च मूर्खशतैरपि ।
एकश्चन्द्रस्तमो हन्ति न च तारागणैरपि ॥ १७

पुण्यतीर्थे कृतं येन तपः क्वाप्यतिदुस्करम् ।
तस्य पुत्रो भवेद्वश्यः समृद्धो धार्मकः सुधीः ॥ १८

अर्थागमो नित्यमरोगिता च प्रियश्व भार्या प्रियवादिनी च ।
वश्यश्च पुत्रोऽर्थकरी च विद्या षट्जीवलोकस्य सुकानि राजान् ॥ १९

को धन्यो बहुभिः पुत्रैः कुशूलापूरणाढकैः ।
वरमेकः कुलालम्बी यत्र विश्रूयते पिता ॥ २०

ऋणकर्ता पिता शत्रुर्माता च व्यभिचारिणी ।
भार्या रूपवती शत्रुः पुत्रः शत्रुरपण्डितः ॥ २१

अनभ्यासे विषं विद्या अजीर्णे भोजनं विषम् ।
विषं सभा दरिद्रस्य वृद्धस्य तरुणी विषम् ॥ २२

यस्य कस्य प्रसूतोऽपि गुणवान्पूज्यते नरः ।
धनुर्वम्शविसुद्धोऽपि निर्गुणः किं करिश्यति ॥ २३

हा हा पुत्रक नाधिता सुगतैतासु रात्रिषु ।
तेन त्वं विदुषां मध्ये पङ्के गौरिव सीदसि ॥ २४

तत्कथमिदानीमेते मम पुत्रा गुणवन्तः क्रियम्ताम् ।
आहारनिद्राभयमैथुनं च सामान्यमेतत्पशुभिर्नराणाम् ।
धर्मो हि तेषामधिको विशेषो धर्मेण हीनाः पशुभिः समानाः ॥ २५

यतः ।

धर्मार्थकाममोक्षणां यस्यैकोऽपि न विद्यते ।
अजगलस्तनस्येव तस्य जन्म निरर्थकम् ॥ २६

यच्चोच्यते ।

आयुः कर्म च वित्तं विद्या निधनमेव च ।
पञ्चैतान्यपि सृज्यन्ते गर्भस्तस्यैव देहिनः ॥ २७

किंच ।

अवश्यम्भाविनोे भावा भवन्ति महतामपि ।
नग्नत्वं नीलकण्ठस्य महाहिशयनं हरेः ॥ २८

अपि च ।

यदभावि न तद्भावि भावि चेन्न तदन्यथा ।
इति चिन्ताविषघ्नोऽयमगदः किं न पीयते ॥ २९

एतत्कार्याक्षमाणां केषांचिदालस्यवचनम् ।
न दैवमपि संचिन्त्य त्यजेदुद्योगमात्मनः ।
अनुद्योगेन तैलानि तिलेभ्यो नाप्तुमर्हति ॥ ३०

अन्यच्च । 

उद्योगिनं पुरुषसिंहमुपैति लक्ष्मीः दैवेन देयमिति कापुरुषा वदन्ति ।
दैवं निहत्य कुरु पौरुषमात्मशत्या यत्ने कृते यदि न सिध्यति कोऽत्र दोषः ॥ ३१

यथा ह्येकेन चक्रेण न रथस्य गतिर्भवेत् ।
एवं पुरुषकारेण विना दैवं न सिध्यति । ३२

तथा च ।

पूर्वजन्मकृतं कर्म तद्दैवमिति कथ्यते ।
तस्मात्पुरुषकारेण यत्नं कुर्यादतन्द्रितः ॥ ३३

यथा मृत्पिण्डतः कर्ता कुरुते यद्यदिच्छति ।
एवमात्मकृतं कर्म मानवः प्रतिपद्यते । ३४

काकतालीयवत्प्राप्तं दृष्ट्वापि निधिमग्रतः ।
न स्वयं दैवमादत्ते पुरुषार्थमपेक्षते ॥ ३५

उद्यमेन हि सिध्यन्ति कार्याणि न मनोथैः ।
नहि सुप्तस्य सिंहस्य प्रविशन्ति मुखे मृगाः ॥ ३६

मात्रपित्रकृताभ्यासो गुणितामेति बालकः ।
न गर्भच्युतिमात्रेण पुत्रो भवति पण्डितः ॥ ३७

माता शत्रुः पिता वैरी येन बालो न पाठितः ।
न शोभते सभामध्ये हंसमध्ये वको यथा ॥ ३८

रूपयौवनसंपन्ना विशालकुलसंभवाः ।
विद्याहीना न शोभन्ते निर्गन्धा इव किंसुकाः ३९

मुर्खोऽपि शोभते तावत्सभायां वस्त्रवेष्टितः ।
तावच्च शोभते मुर्खो यावत्किंचिन्न भाषते ॥ ४०

एततच्चिन्तयित्वा स राजा पण्डितसभां कारितवान् । राजोवाचा ।
भो भोः पण्दिताः श्रूयताम् । अस्ति कश्चिदेवंभूतो विद्वान्यो मम पुत्राणां
नित्यमुन्मार्गगामिनामनधिगतशास्त्राणामिदानीं नीतिशास्त्रोपदेशने पुनर्जन्म कारयितुं समर्थः ।

यतः ।

काचः काण्चनसंसर्गाद्धत्ते मारकतिं द्युतिम् ।
तथा सत्सन्निधानेन मूर्खो याति प्रवीणातम् ॥ ४१

उक्तं च ।

हीयते हि मतिस्तात हीनैः सह समागताम् ।
समैश्च समतामेति विशिटैश्च विशिष्टताम् ॥ ४२

अत्रान्तरे विष्णुशर्मनामा महापण्डितः सकलनीतिशास्त्रतत्वज्ञो बृहस्पतिरिवाब्रवीत् ।
देव महाकुलसंभूता एते राजपुत्राः । तन्मया नीतिं ग्राहयितुं शक्यते ।

यतः ।

नाद्रव्ये निहिता काचित्क्रिया फलवती भवेत् ।
न व्यापारशतेनापि शुकवत्पाठ्यते वकः ॥ ४३

अन्यच्च ।

अस्मिन्स्तु निर्गुणं गोत्रे नापत्यमुपजायते ।
अाकरे पद्मरागाणां जन्म काचमणेः कुतः ॥ ४४

अतोऽहं शष्मासाभ्यंतरे तव पुत्रान्नीतिशास्त्राभिज्ञान्करिष्यामि ।
राजा सविनधं पुनरुवाच ।

कीटोऽपि सुमनः सङ्गादारोहति सतां शिरः ।
अश्मापि याति देवत्वं महद्भिः सुप्रतिष्ठितः ॥ ४५ 

अन्यच्च ।

यथोदयगिरेर्द्रव्यं संनिकर्षेण दीप्यते ।
तथा सत्सन्निधानेन हीनवर्णोऽपि दीप्यते ॥ ४६

गुणा गुणज्ञेषु गुणा भवन्ति ते निर्गुणं प्राप्य भवन्ति दोषाः ।
अास्वाद्यतोयाः प्रभवन्ति नद्यः समुद्रमासाद्य भवन्त्यपेयाः ॥ ४७

तदेतेषामस्मत्पुत्राणां नीतिशास्त्रोपदेशाय भवन्तः प्रमाणम् । इत्युक्त्वा तस्य
विष्णुशर्मणो बहुमानपुरःसरं पुत्रान् समर्पितवान् । अथ प्रासादपृष्ठे
सुखोपविष्टानां राजपुत्राणां पुरस्तात्प्रस्तावक्रमेण स पण्डितोऽब्रवीत् ।

काव्यशास्त्रविनोदेन कालो गच्छति धीमताम् ।
व्यसनेन च मूर्खाणां निद्रया कलहेन वा ॥ ४८

तद्भवतां विनोदाय काककूर्मादीनां विचित्रां कथां कथयामि । राजपुत्रैस्क्तम् ।
अार्य कथ्यताम् । विष्णुशर्मोवाच । श्रुणुत । संप्रति मित्रलाभः प्रस्तूयते
यस्यायमाद्यः श्लोकः ॥