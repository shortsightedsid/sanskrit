बाल काण्ड
पंचमः सर्गः

तस्याम् पुर्याम् अयोध्यायाम् वेदवित् सर्व संग्रहः ।
दीर्घदर्शी महातेजाः पौर जानपद प्रियः ।। १

इक्ष्वाकूणम् अतिरथो यज्वा धर्मपरो वशी ।
महर्षिकल्पो राजर्षिः त्रषु लोकेषु विश्रुतः ।। २

बलवान् निहत अमित्रो मित्रवान् विजित इन्द्रियः ।
धनैः च संचयैः च अन्यैः शक्र वैश्रवण उपमः ।। ३

यथा मनुर् महातेजा लोकस्य परिरक्षिता ।
तथा दशरथो राजा लोकस्य परिरशिता ।। ४

तेन सत्याभिसंधेन त्रिवर्गम् अनुष्टिता ।
पालिता सा पुरि श्रेष्टा इन्द्रेण इव अमरावती ।। ५

तस्मिन् पुरवरे हृष्टा धर्मात्मनो बहुश्रुताः ।
नराः तुष्ठाः धनैः स्वैः स्वैः अलुब्धाः सत्यवादिनः ।। ६

न अल्प संनिचयः कश्चिद् अासीत् तस्मिन् पुरोत्तमे ।
कुटुंबी यो हि असिध्दर्थः अगवा अश्व धन धान्यवान् ।। ७

कामी वा न कदर्यो वा नृशंसः पुरुषः क्वचित् ।
द्रष्टुम् शक्यम् अयोध्यायाम् न अविद्वान् न च नास्तिकः ।। ८

सर्वे नराः च नार्यः च धर्मशीलाः सु संयताः ।
मुदिताः शील वृत्ताभ्याम् महर्षय इव अमलाः ।। ९

न अकुण्डली न अमुकुटी न अस्त्रग्वी न अल्पभोगवान् ।
न अमृष्टो न अलिप्ताङ्गे न असुगन्धः च विद्यते ।। १०

न अमृष्ट भोजी न अदाता न अपि अनङ्दनिष्कधृक् ।
न अहस्ताभरणो वा अपि दृश्यते न अपि अनात्मवान् ।। ११

न अनाहित अग्नीः न अयज्वा न क्षुद्रो वो न तस्करः ।
कश्चित् असीत् अयोध्यायाम् न च अावृत्तो न संकरः ।। १२

स्व कर्म निरता नित्यम् ब्राह्मणा विजितेन्द्रियाः ।
दान अध्यन शीलाः च संयताः च प्रतिग्रहे ।। १३

नास्तिको न अनृती वा अपि न कश्चित् अबहुश्रुतः ।
न असूयको न च अशक्तो न अविद्वान् विद्यते क्वचित् ।। १४

न अषड् वित् न अस्ति न अव्रतो न असहस्त्रदः ।
न दीनः क्षिप्त वित्तअो वा व्यथितो वा अपि कश्चन ।। १५

कश्चिन् नरो वो नारी ना न अश्रिमान् न अपि अरुपवान् ।
द्रष्टुम् शक्यम् अयोध्यायाम् न अपि राजन्य अभक्तिमान् ।। १६

वर्णेषु अग्रय चतुर्थेषु देवता अतिथि पूजकाः ।
कृतज्ञाः च वदान्यः च शूरा विक्रम संयुताः ।। १७

दीर्घ अायुषो नराः सर्वे धर्मम् सत्यम् च संश्रिताः ।
सहिताः पुत्र पौत्रैः च नित्यम् स्त्रीभिः पुरोत्तमे ।। १८

क्षत्रम् ब्रह्ममुखम् च अासीत् वैश्याः क्षत्रम् अनुव्रताः ।
शूद्राः स्व धर्म निरताः त्रीन् वर्णान् उपचारिणः ।। १९

सा तेन इक्ष्वाकु नाथेन पुरी परिरक्षिता ।
यथा पुरस्तात् मनुना मानवेन्द्रेण धीमता ।। २०

योधानाम् अग्नि कल्पानाम् पेशलानाम् अमर्षिणाम् ।
संपूर्णा कृत विद्यानाम् गुहा केसरिणाम् इव ।। २१

कांभोज विषये जातैः वाह्लिकैः च हय उत्तमैः ।
वनायुजैः नदीजैः च पूर्णा हरिहय उत्तमैः ।। २२

विंध्य पर्वतजैः मत्तैः पूर्णा हैमवतैः अपि ।
मदान्वितैः अतिबलैः मातङ्गैः पर्वतौपमैः ।। २३

इरावत कुलीनैः च महापद्म कुलैः तथा ।
अंजनादपि निष्क्रान्तैः वामनादपि च द्विपैः ।। २४

भद्रैः मन्द्रैः मृगैः च एव भद्र मन्द्र मृगैः तथा ।
भद्र मन्द्रैः भद्र मृगैः मृग मन्द्रैः च सा पुरी ।। २५
नित्य मत्तैः सदा पूर्णा नागैः अचल सन्निभैः ।

सा योजने च द्वे भूयः सत्यनामा प्रकाशते ।
यस्याम् दशरथो राजा वसन् जगत् अपालयत् ।। २६

ताम् पुरीम् स महातेजा राजा दशरथो महान् ।
शशास शमित अमित्रो नक्षत्राणीव चन्द्रमाः ।। २७

ताम् सत्य नामाम् दृढ तोरण अर्गलाम्
गृहैः विचित्रैः उपशोभिताम् शिवाम् ।
पुरीम् अयोध्याम् नृ सहस्त्र संकुलाम्
शशास वै शक्र समो महीपतिः ।। २८

इति वाल्मीकि रामायणे अादि काव्ये बाल काण्डे षष्ठः सर्गः ।