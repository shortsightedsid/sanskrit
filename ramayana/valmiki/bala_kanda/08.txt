बाल काण्ड
अष्टः सर्गः

तस्य च एवम् प्रभावस्य धर्मज्ञस्य महात्मनः ।
सुतार्थम् तप्य मानस्य नासीत् वंशकरः सुतः ॥ १

चिन्तयानस्य तस्य एवम् बुद्धिः अासीन् महात्मनः ।
सुतार्थम् विजिमेधेन किमर्थम् न यजामि अहम् ॥ २

स निश्चिताम् मतिम् कृत्वा यष्टव्यम् इति बुद्धिमान् ।
मंत्रिभिः सह धर्मात्मा सर्वैः अपि कृतात्मभिः ॥ ३

ततोऽब्रवीत् महातेजाः सुमंत्रम् मंत्रि सत्तमम् ।
शीघ्रम् अानय मे सर्वान् गुरुन् तान् स पुरोहितान् ॥ ४

ततः सुमंत्रः त्वरितम् गत्वा त्वरित विक्रमः ।
समानयत् स तान् सर्वान् समस्तान् वेद पारगान् ॥ ५

सुयज्ञम् वामदेवम् च जाबालिम् अथ काश्यपम् ।
पुरोहितम् वशिष्टम् च ये चापि अन्ये द्विजोत्माः ॥ ६

तान् पूजयित्वा धर्मात्मा राजा दशरथः तदा ।
इदम् धर्मार्थ सहितम् श्लक्ष्णम् वचनम् अब्रवीत् ॥ ७

मम लालस्य मानस्य सुतार्थम् नास्ति वै सुखम् ।
तदर्थम् हयमेधेन यक्ष्ह्यामि इति मतिर् मम ॥ ८

तत् अहम् यष्टम् इच्छमि शास्त्र दृष्टेन कर्मणा ।
कथम् प्राप्स्यामि अहम् कामम् बुद्धिः अत्र विचिन्त्यताम् ॥ ९

ततः साधु इति तद्वाक्यम् ब्राह्मणाः प्रत्यपूजयन् ।
वशिष्ठ प्रमुखाः सर्वे पार्थिवस्य मुखेरितम् ॥ १०

ऊचुः ह परम प्रीताः सर्वे दशरथम् वचः ।
संभाराः संभ्रियंताम् ते तुरगः च विमुच्यताम् ॥ ११

सरय्वाः च उत्तरे तीरे यज्ञ भूमिर् विधीयताम् ।
सर्वथा प्राप्स्यसे पुत्रान् अभिप्रेतान् च पार्थिव ॥ १२

यस्य ते धर्मिकी बुद्धिः इयम् पुत्रार्थम् अागता ।
तत: नुष्टोऽभवत् राजा श्रुत्वा तद् द्विज भाषितम् ॥ १३

अमात्यान् अब्रवीत् राजा हर्ष पर्याकुल लोचन ।
संभाराः संभ्रियंताम् मे गुरुणाम् वचनात् इह ॥ १४

समर्थ अधिष्ठितः च अश्र्वः सः उपाध्यायो विमुच्यताम् ।
सरय्वाः च उत्तरे तीरे यज्ञ भूमिर् विधीयताम् ॥ १५

शान्तयः चापि वर्धन्ताम् यथा कल्पम् यथा विधि ।
शक्यः प्राप्तुम् अयम् यज्ञः सर्वेणापि महीक्षिता ।
न अपराधो भवेत् कष्टो यदि अस्मिन् क्रतु सत्तमे ॥ १६

छिद्रम् हि मृहयन्ते स्म विद्वांसो ब्रह्म राक्षसाः ।
विधि हीनस्य यज्ञस्य सद्यः कर्ता विनश्यति ॥ १७

तद्यथा विधि पूर्वम् मे क्रतुरेष समाप्यते ।
तथा विधानम् क्रियताम् समर्थाः साधनेषु इति ॥ १८

तथा इति च अब्रवन् सर्वे मंत्रिणः प्रतिपूजिता ।
पार्थिवेन्द्रस्य तद् वाक्यम् यथा पूर्वम् निशंय ते ॥ १९

तथा द्विजाः ते धर्मज्ञा वर्थयतो नृपोत्तमम् ।
अनुयज्ञाताः ततः पुनर् जग्मुर् यथा अागतम् ॥ २०

विसर्जयित्वा तान् विप्रान् सचिवान् इदम् अब्रवीत् ।
ऋत्विग्भिः उपसंदिष्टो यथावत् क्रतुर् अाप्यताम् ॥ २१

इति उक्त्वा नृप शार्दूलः सचिवान् समुपस्थितान् ।
विसर्जयित्वा स्वम् वेश्म प्रविवेश महामतिः ॥ २२

ततः स गत्वा ताः पत्नीर् नरेन्द्रो ह्रदयंगमाः ।
उवाच दीक्षाम् विशत यक्षेऽहम् सुत कारणात् ॥ २३

तासाम् तेन अति कान्तेन वचनेन सुवर्चसाम् ।
मुख पद्मान् अशोभन्त पद्मानीव हिमात्यये ॥ २४

इति वाल्मीकि रामायणे अादि कावे अष्टमः सर्गः ।