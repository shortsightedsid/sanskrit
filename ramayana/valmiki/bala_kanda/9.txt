बल काण्ड
नवमः सर्गः

एतत् श्रुत्तवा रहः सूतो राजानाम् इदम् अब्रवीत् ।
श्रूयताम् तत् पुरा वृत्तम् पुराणे च मया श्रुतम् ।। १

ऋत्विग्भिः उपदिष्टोऽयम् पुरा वृत्तो मया श्रुतः ।
सनत्कुमारो भगवान् पूर्वम् कथितवान् कथाम् ।। २

ऋषीणाम् सन्निधौ राजन् तव पुत्रा आगमम् प्रति ।
काश्यपस्य च पुत्रोऽस्ति विभाण्डक इति श्रुतः ।। ३

ऋष्यश्रृङग इति ख्यातः तस्य पुत्रो भविष्यति ।
स वने नित्य संवृद्धो मुनिर् वनचरः सदा ।। ४

न अन्यम् जानाति विप्रेन्दो नित्यम् पित्र अनुवर्तनात् ।
द्वैविध्यम् ब्रम्हचर्यस्य भविष्यति महात्मनः ।। ५

लोकेषु प्रथितम् राजन् विप्रैः च कथितम् सदा ।
तस्य एवम् वर्तमानस्य कालः समभिवर्तत ।। ६

अग्निम् शुश्रूषमाणस्य पितरम् च यशस्विनम् ।
एतस्मिन् एव काले तु रोमपादः प्रतापवान् ।। ७

अाङ्गेषु प्रथितो राजा भविष्यति महाबलः ।
तस्य व्यतिक्रमात् राज्ञो भविष्यति सुदारुणा ।। ८

अनावृष्टिः सुघोरा वै सर्वलोक भयाअवहा ।
अनावृष्ट्याम् तु वृत्तायाम् राजा दुःख समन्वितः ।। ९

ब्रम्हाणान् श्रुत संवृद्धान् च समानीय प्रवक्ष्यति ।
भवन्तः श्रुत कर्माणो लोक चारित्र वेदिनः ।। १०

समादिशन्तु नियमम् प्रायश्चित्तम् यथा भवेत् ।
इति उक्ताः ते ततो राज्ञा सर्वे ब्राम्हण सत्तमाः ।। ११

वक्ष्यन्ति ते महीपालम् ब्राम्हणा वेद पारगाः ।
विभाण्डक सुतम् राजन् सर्व उपायैः इह अानय ।। १२

अानाय्य तु महीपाल ऋष्यश्रृङगम् सुसत्कृतम् ।
विभाण्डक सुतम् राजन् ब्राम्हणम् वेद पारगम् ।
प्रयच्छ कन्याम् शान्ताम् वै विधिना सुसमाहितः ।। १३

तेषाम् तु वचनम् श्रुत्वा राजा चिन्ताम् प्रपत्स्यते ।
केन उपायेन वै शक्यम् इह अानेतुम् स वीर्यवान् ।। १४

ततो राजा विनिश्चित्य सहः मंत्रिभिः आत्मवान् ।
पुरोहितम् अमात्याम् च प्रेषयिष्यति सत्कृतान् ।। १५

ते तु राज्ञो वचः श्रुत्वा व्यथिता विनत अाननाः ।
न गच्छमे ऋषेः भीता अनुनेष्यन्ति नम् नृपम् ।। १६

वक्ष्ष्यन्ति चिंतयित्वा ते तस्य उपायाम् च तान् क्षमान् ।
अानेष्यामो वयम् विप्रम् न च दोषो भविष्यति ।। १७

एवम् अङ्गाधिपेन एव गणिकाभिः ऋषेः सुतः ।
अानीतोऽवर्षयत् देव शान्ता च अस्मै प्रदीयते ।। १८

ऋष्यश्रृङगः तु जामाता पुत्रान् तव विधास्यति ।
सनत्कुमार कथितम् एतावत् व्याहृतम् मया ।। १९

अथ हृष्टो दशरथः सुमंत्रम् प्रत्यभाषत ।
यथा ऋष्यश्रृङगः तु अानीतो येन उपायेन स उच्चताम् ।। २०

इति वाल्मीकि रामायणे अादि कावे बाल काण्डे नवमः सर्गः ।